---
templateKey: about-page
title: Kdo jsem?
---
Jemnuji se Tomáš Pešek. Jsem programátor. V současné době pracuji pro mediální dům Economia na pozici programátora. Pracuji na obsahových webech, jako je třeba [aktuálně.cz](https://www.aktualne.cz/), [žena.cz](https://zena.aktualne.cz/) nebo [studenta.cz](https://www.studenta.cz/).

### O práci

S programováním jsem se seznámil na střední škole. Ve čtvrtém ročníku, v roce 2008, jsem začal pracovat pro společnost Medoro, kde jsem se skoro deset let věnova vývoji softwaru převážně pro zdravotnictví. Vedl jsem vývoj onkologického informačního systému nebo lékárenského systému pro skladové hospodářství a podporu přípravy léků s velmi vysokou účinností (př. cytostatika).

Na konci roku 2017 jsem si uvědomil, že potřebuji změnu a z malé firmy z malého města jsem utekl do korporátu v Karlíně. O programování bych se zde čas od času chtěl zmínit.

### O dronech

Rovněž jsem ke konci roku 2017 navštívil BarCamp Hradec Králové, kde jsem si poslech přednášku od [Romana Mařáka](https://twitter.com/MarakRoman) na téma **Z 0 na 100 s kvadrokoptérou za 5 000,- **a objevil jsem svět FPV dronů, do kterého jsem se zamiloval. Oprášil jsem znalosti elektroniky ze střední a momentálně stavím už druhého drona. Mám v havě pár poznatků, které potřebuji někde zvěčnit a proto jsem oprášil svou doménu a blog.

### O focení

Původní myšlenka blogování byla o tom, že si budu zaznamenávat své pokroky při focení. Když už jsem obnově blogu věnoval nějaký čas, doufám, že se k tomuto původnímu záměru vrátím.

### O psech

Také jsem majitelem šestiletého labradora Bárnyho. Bárny je labradorský retrívr (takže ano, je to labrador a je to i retrívr ;)) a od roku 2013 se spolu věnujeme záchranářskému výcviku. Toto téma je velice zajímavé a s různou intenzitou se mu věnují různí lidé. Doufám, že se mi podaří zde zveřejnit nejaký článek o tom, jak probíhají pátrací akce a jak takový výcvik záchranářského psa probíhá.

### O rodině

V neposlední řadě jsem hrdým otcem dvouleté Esterky, která trochu nevědomky naborurala všechny předchozí koníčky, za což jsem hrozně rád, protože stejně jako Bárny od roku 2012, tak i ona nám každý den ukazuje svět, který bychom bez ní jen těžko mohli poznat. A i tom bych se chtěl čas od času na tomto místě zmínit.
